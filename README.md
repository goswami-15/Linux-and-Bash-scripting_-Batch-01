কম্পিউটেশনাল বায়োলজি কিংবা বায়োইনফরমেটিক্স ফিল্ডে ক্যারিয়ার গড়তে চাইলে Linux Computing এবং Bash Scripting জানা আবশ্যিক। যদিও এখন ওয়েব বেইজড অনেক টুল পাওয়া যায়, তবে জিনোমিক্স ও বায়োইনফরমেটিক্স টুলগুলো চালনা করতে লিনাক্স কম্পিউটিং জানা থাকলে অনেক বেশি সুবিধা পাওয়া যায়।
প্রথমত, জিনোমিক বিগ ডাটা হ্যান্ডেলিং এর জন্য Unix based সিস্টেম বা লিনাক্স ব্যবহারের বিকল্প নেই। ক্লাউড কিংবা ক্লাস্টার কম্পিউটিং এর জন্যেও লিনাক্স জানা জরুরী।
দ্বিতীয়ত, নিজ কম্পিউটারে কাজ করা যায়। ওয়েব সার্ভারের উপর নির্ভরশীলতা কিংবা অপেক্ষা করতে হয় না।
তৃতীয়ত, অটোমেশন কিংবা পাইপলাইন ডেভেলপ করার জন্য লিনাক্স ও Bash Scripting জানা অত্যাবশ্যক।
বায়োলজিস্ট না হলেও, সাধারণ ব্যবহারের জন্যেও অন্যান্য অপারেটিং সিস্টেমের চেয়ে লিনাক্স বেইজড সিস্টেম ব্যবহারের অনেক সুবিধা আছে।
